---
layout: name
title: Argomenti di tesi
section: Teaching
---

Argomenti di tesi di laurea
====================

In questa pagina sono riportati possibili argomenti di tesi di laurea, suddivisi per corso di laurea (triennale) e laurea magistrale. La lista è ovviamente non esaustiva (suggerirei gli studenti di [contattarmi](mailto:luigi.iannelli@unisannio.it) per una più completa presentazione).


Laurea triennale 
----------------------

Nei corsi di Laurea in Ingegneria Informatica e Ingegneria Elettronica per l'Automazione e le Telecomunicazioni a Benevento, le attività di tesi sono inserite nella prova finale, quantificata in 3 CFU. Pertanto l'impegno richiesto è piuttosto limitato e, di conseguenza, l'argomento sarà necessariamente delimitato.

- **Sistemi di controllo per veicoli aerei autonomi**      
La tematica è piuttosto ampia ed include diversi sottoargomenti di possibili lavori di tesi. In particolare, si andrà a lavorare (in simulazione o in via sperimentale, a seconda dello specifico argomento) con UAV multi-rotore, i cosiddetti droni.    
      
     
- **Problemi di controllo nell'ingegneria informatica ed elettronica**  
Sotto questo titolo racchiudo la possibilità di approfondire specifici problemi di controllo (o analisi di sistemi dinamici, in generale) che sono parte di applicazioni dell'ingegneria nei settori ICT.

Laurea magistrale 
----------------------

Per quanto riguarda i Corsi di Laurea Magistrale in Ingegneria Informatica ed Ingegneria Elettronica per l'Automazione e le Telecomunicazioni, le attività di tesi sono inserite in una prova finale quantificata in 12 CFU, preceduta dal tirocinio (3 CFU per Ing. Elettronica e 6 CFU per Ing. Informatica). Pertanto l'impegno richiesto è più significativo rispetto alle attività di tesi triennale ed anche gli argomenti trattati sono di più ampio respiro ponendosi obiettivi più ambiziosi e sulla frontiera dello stato dell'arte.

- **Sviluppo di un sistema di localizzazione relativa per sensori wireless in spazi limitati**     
L'obiettivo di questa attività è la realizzazione di un sistema hardware/software che consenta di localizzare sensori wireless mobili (liberi di muoversi perché immersi in un liquido agitato meccanicamente) in uno spazio confinato, tramite l'impiego di altri sensori fissi che fanno da riferimento e grazie ad algoritmi di localizzazione opportunamente sviluppati. Il fine ultimo è l'applicazione in un contesto caratterizzato da forte innovazione ed interesse sia industriale che scientifico.


- **Sistemi di manutenzione, monitoraggio e controllo remoti per applicazioni nel settore oleodinamico e pneumatico**   
Questo specifico argomento prevede un'attività di tirocinio da svolere presso un'azienda del settore dell'automazione industriale della provincia di Benevento. L'obiettivo dell'azienda è quello di studiare le problematiche relative al service remoto e alla diagnostica del failure rate dei componenti dei sistemi impiegati in oleodinamica. L'attività sarà multidisciplinare (meccatronica). 
